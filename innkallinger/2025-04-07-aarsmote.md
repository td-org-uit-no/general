# Innkalling til årsmøte Mandag 7. April 16:16

> Møtet finner sted 07.04.2025 på [store auditorium, realfagsbygget](https://link.mazemap.com/k9uSqdPQ) klokken 16.16.

# Agenda
* Godkjenne innkalling
* Innlegg om de ulike komiteene til TD
* Vedtektsendringer:
    * §4.1 Opprette nytt styreverv som kiosk og kontoransvarlig
    * §5 Endring vedtekter rundt sanksjoner for medlemmer av TD
* Valg:
  * Valg av leder
  * Valg av nestleder
  * Valg av økonomisk ansvarlig
  * Valg av teknisk ansvarlige
  * Valg av nettside ansvarlig
  * Valg av arrangementsansvarlig/arrangementansvarlige
  * Valg av kommunikasjonsansvarlig/kommunikasjonsansvarlige
  * Valg av fagansvarlig
* **Felles applaus**
* Valg av æresmedlem hvis nominert
* **Felles applaus**
* Eventuelle saker

## Vedtekstsendringer

### §4.1 Styret
Det foreslås en endring for opprettelse av nytt styreverv med TD sin kiosk og kontor som hovedansvarsområde. Det er behov for en person som kan være ansvarlig for å opprettholde og følge opp vårt tilbud i kiosken, samtidig å sørge for at kontoret opprettholdes som en trivelig arena for alle TDs medlemmer å oppholde seg. En egen ansvarlig i styret vil være med på å øke tilbudet i kiosken, og oppfølgningen av varelager, samtidig som at standard og renslighet på kontoret kan følges bedre opp. Det vil også legge til rette for å utbedre kontoret, og eventuelt oppgradere rommet som sosial arena.

#### Nåværende:
```
Ledelsen i TD heter styret og består av

1.  én leder

2.  én nestleder

3.  én økonomiansvarlig

4.  én eller to arrangementsansvarlige

5.  én teknisk ansvarlig

6.  én eller to kommunikasjonsansvarlige

7.  én nettsideansvarlig

8.  én fagansvarlig

Styret og medlemmene vil avgjøre selv hvorvidt det skal være en eller to arrangements-, og kommunikasjonsansvarlige. Dette gjøres ved valg av styret under årsmøtet. Alle styremedlemmer har taushetsplikt om de opplysninger de mottar som styremedlemmer.
```

#### Foreslått endret:
```
Ledelsen i TD heter styret og består av

1.  én leder

2.  én nestleder

3.  én økonomiansvarlig

4.  én eller to arrangementsansvarlige

5.  én teknisk ansvarlig

6.  én eller to kommunikasjonsansvarlige

7.  én nettsideansvarlig

8.  én fagansvarlig

9.  én kiosk- og kontoransvarlig

Styret og medlemmene vil avgjøre selv hvorvidt det skal være en eller to arrangements-, og kommunikasjonsansvarlige. Dette gjøres ved valg av styret under årsmøtet. Alle styremedlemmer har taushetsplikt om de opplysninger de mottar som styremedlemmer.

```

### §4.2.9 Kiosk- og kontoransvarlig
Styret ønsker å opprette en stillingsbeskrivelse av  kiosk- og kontoransvarlig hvis vedtatt med følgende ordlyd:

#### Foreslått:
> Kiosk- og kontoransvarlig har hovedansvaret for drift av TDs kiosk. Dette innebærer innkjøp og kontroll av varelager, samt videreutvikling av kioskkonseptet. Kiosk- og kontoransvarlig har også ansvar for å sørge for at Tds kontor opprettholder ønsket standard, samtidig som det jobbes for å gjøre dette rommet til å være en best mulig samlingsarena for Td sine medlemmer. Kiosk- og kontoransvarlig kan også sette ned en komité med mål om å bistå med kiosk- og kontoransvarliges oppgaver og ansvar.

### §5.2 Mot medlemmer av TD
Det foreslås en endring for å tydeliggjøre og legge til rette for iverksettelse av straff mot avsatte styremedlem på lik linje med andre medlemmer av TD.

#### Nåværende:
```
1.  Dersom det er simpelt flertall i styret for å vedta at § 5-1a får anvendelse mot et styremedlem, skal vedkommende anmodes om å fratre.
Leder skal foreta denne anmodningen, selv om vedkommende stemte mot vedtaket.

2.  Dersom styremedlemmet velger å fratre kan styret supplere seg selv ved å konstituere et nytt medlem frem til neste ordinære årsmøte, jf. § 3-4.

3.  Dersom medlemmet ikke ønsker å fratre skal det innkalles til ekstraordinært årsmøte, og reises mistillitsforslag der.
```

### Foreslått endret:
```
1.  Dersom det er simpelt flertall i styret for å vedta at § 5-1a får anvendelse mot et styremedlem, skal vedkommende anmodes om å fratre.
Leder skal foreta denne anmodningen, selv om vedkommende stemte mot vedtaket.

2.  Dersom styremedlemmet velger å fratre kan styret supplere seg selv ved å konstituere et nytt medlem frem til neste ordinære årsmøte, jf. § 3-4.

3.  Dersom medlemmet ikke ønsker å fratre skal det innkalles til ekstraordinært årsmøte, og reises mistillitsforslag der.

4.  Dersom medlemmet fratrer etter vedkommende er informert om sak mot seg, eller medlemmet fjernes med mistillitsforslag, så skal styret behandle saken i etterkant for å finne passende sanksjoner å iverksette etter §5.1.
```

### §5.4 Sanksjoner mot medlemmer
Det foreslås endringer for å tydeliggjøre prosessen rundt mistillitssaker mot medlemmer av TD, og hvilke sanksjoner som eventuelt kan iverksettes.

#### Foreslått:
```
Styret i TD er organisasjonens øverste organ, og vil i tilfeller der medlemmer sanksjoner mot et medlem er vedtatt, bestemme passende sanksjon(er) der alvorlighetsgrad og antall brudd skal være avgjørende kriterier. Aktuelle sanksjoner er:
1.  Vedkommende fjernes med umiddelbar virkning fra nåværende verv i TD. Er vedkommende styremedlem må dette behandles i henhold med §5.2. Vedkommende vil heller ikke kunne påta seg noen nye verv eller komitéroller i nåværende periode.

2.  Vedkommende vil ikke få mulighet til å stille til valg for styreposter i TD frem til etter neste ordinære årsmøte er gjennomført. Vedkommende vil heller ikke kunne påta seg komitéroller i samme periode.

3.  Vedkommende vil ikke få mulighet til å stille til valg for styreposter for en lengre periode. Ved svært grove tilfeller vil styret kunne vedta en periode denne sanksjonen skal være aktiv. For at denne straffen skal ilegges et medlem, må dette vedtas med 2/3-flertall i styret.

4.  Vedkommende vil ikke få delta på TDs arrangementer. Styret vil kunne vedta en periode denne sanksjonen skal vært aktiv. Dette ses på som en svært grov straff da dette kan fremprovosere utenforskap for vedkommende. Avgjørende kriterie for denne sanksjonen er om vedkommende har gjennomført handlinger som påvirker fellesskapet negativt, og resultert i dårligere trivsel for andre medlemmer. For at denne straffen skal ilegges et medlem, må dette vedtas med 2/3-flertall i styret.
```