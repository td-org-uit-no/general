# Innkalling til årsmøte Mandag 7. April 16:16

> Møtet finner sted 07.04.2025 på [store auditorium, realfagsbygget](https://link.mazemap.com/k9uSqdPQ) klokken 16.16.

# Agenda 
* Godkjenne innkalling
* Innlegg om de ulike komiteene *(2)* til TD
* Vedtektsendringer:
    * §4.1 Opprette nytt styreverv som kiosk og kontoransvarlig
    * §5 Endring vedtekter rundt sanksjoner for medlemmer av TD
* Valg *(1)*:
  * Valg av leder
  * Valg av nestleder
  * Valg av økonomisk ansvarlig
  * Valg av teknisk ansvarlige
  * Valg av nettside ansvarlig
  * Valg av arrangementsansvarlig/arrangementansvarlige
  * Valg av kommunikasjonsansvarlig/kommunikasjonsansvarlige
  * Valg av fagansvarlig
* **Felles applaus**
* Valg av æresmedlem *(3)* hvis nominert
* **Felles applaus**
* Eventuelle saker

Alle som er TD medlem kan stille til verv i styret. En person må bli nominert til det ønskede vervet (nominasjonen kan komme selv fra personen) og 
hvis det er flere nominasjoner vil en vinner bli anonymt stemt frem.  
Det er forventet at det holdes en kort appell hvis det er flere nominasjoner på samme verv.

(1): Styrevervene er beskrevet under 
(2): Komiteene er beskrevet under
(3): Info om æresmedlem er beskrevet under 

#### Ansvarsbeskrivelse av de forskjellige vervene er som følger:
§4.2.1 Leder Leder fungerer som leder for både styret og TD. Leder fungerer som møteleder på alle møter. Leder har stemmerett i styret og TD. Leder har øverste ansvar for økonomien og aktivitet i regi av TD.

§4.2.2 Nestleder Nestleder fungerer som leders stedfortreder. Dersom leder ikke har mulighet til å utføre sine plikter er det nestleders ansvar å utføre disse. Nestleder har stemmerett i styret og TD. Nestleder fungerer vanligvis som referent.

§4.2.3 Økonomisk ansvarlig Økonomisk ansvarlig har hovedansvar for TDs økonomi. Dette gjelder både føring av budsjett, regnskap og søknader om økonomisk støtte; gjerne med hjelp fra andre styremedlemmer.

§4.2.4 Arrangementansvarlig Arrangementansvarlig har hovedansvaret for planlegging og gjennomføring av arrangementer i regi av TD. Arrangementansvarlig(e) kan også sette ned en arrangementskomité for hvert spesifikke arrangement.

§4.2.5 Teknisk ansvarlig Teknisk ansvarlig har hovedansvar for teknisk drift i regi av TD. Dette inkluderer drift av serverrom, andre tekniske installasjoner, samt teknisk bistand ved arrangementer.

§4.2.6 Kommunikasjonsansvarlig Kommunikasjonsansvarlig(e) har hovedansvar for TDs kommunikasjon utad. Denne kommunikasjonen inkluderer tilgjengeliggjøring og vedlikehold av informasjonen som finnes om foreningen og dens virke.

§4.2.7 Nettsideansvarlig
Nettsideansvarlig har hovedansvar for å fremme drift og utvikling av TD sin nettside. Nettsideansvarlig har overordnet ansvar for å legge ut produsert innhold på nettsiden, samt bistå ved komplikasjoner med drift av nettsiden.

§4.2.8 Fagansvarlig
Fagansvarlig har hovedansvaret for planlegging og gjennomføring av faglige arrangementer i regi av TD. Fagansvarlig kan også sette ned en fagkomité for hvert spesifikke arrangement.

#### Info om komiteene: 
* Arrangementskomité
Arrangementskomiteen jobber med å planlegge og gjennomføre forskjellige arrangementer, alt fra fester og skiturer til musikkbingo. 
* Bedriftskomité
Bedriftskomiteen jobber med å kontakte bedrifter og sette opp bedriftsarrangementer i regi av TD.
* Nettsidekomité
Lyst til å lære frontend og backend utvikling eller bare gira på å legge til noen features?
* TD på tapp
TD på tapp er TD sin ølbryggingskomité. Her brygges det øl til forskjellige anledninger.
* TD arrangerer årlig sin egen CTF kalt UiTHack og vi trenger folk til å være med på å lage forskjellige oppgaver. Det kreves ingen forkunnskaper for å bidra med en artig oppgave!
* Fagkomité
Fagkomiteen jobber med faglige arrangementer. Du kan være med å arrangere IoTD for å lære mer om elektronikk og mikrokontrollere, 3D-printing osv. eller bli med å arrangere faglige workshops, TD-talks, programmeringseventer og annen faglig aktivitet du ønsker å bidra til.

#### Æresmedlem: 
Det kan enda nomineres æresmedlemmer. Kriteriene som må være oppfylt for et æresmedlem, er beskrevet under. Æresmedlem kan nomineres til leder av TD, der det er forventet at en kort appell for hvorfor dette medlemmet fortjener utmerkelsen må følge med.

§4.5 Æresmedlem Æresmedlem er den høyeste utmerkelsen i foreningen. Et æresmedlem gis utover et vanlig medlemskap av foreningen heder og ære for sitt virke for foreningen.

§4.5.1 Utnevnelse av æresmedlem Æresmedlem skal nomineres i forkant av et årsmøte, hvor en vurdering vil bli gjort av styremedlemmene i TD. Æresmedlem er ikke begrenset til medlemmer eller tidligere medlemmer av foreningen, men utnevnes etter vurdering av følgende kriterier:
(1) En sterk ressurs som har utøvd betydelig arbeid utover forventningene av sin rolle i foreningen.
(2) Har gjennom sitt arbeid lagt til rette særlig fortjeneste for foreningen.
Det presiseres viktighet i vurderingen av kriteriene, slik at inflasjon av æresmedlemskap unngås.