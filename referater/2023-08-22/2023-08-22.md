# Referat møte 22. august 2023
## Tid: 2023-08-22 16:16

## Tilstede
[x]Hauk Storjord - [x]Aslak Vik Sørvik - [x]Sera Elstad - [x]Ole Tytlandsvik - [x]Keyvan Sadeghi - [x]Ask Thomassen - [x]Jørgen Bårli

## Agenda
* Status
* Fadderuka
* Økonomi
* Nestlederpost styret
* Økonomipost styret
* Lager
* Bilavtale
* Stillingsutlysninger
* Kontrakt
* Fagkomitee
* Rekruttering til komiteer
* Neste møte
* Annet

## Status

### Økonomi
Mangler Økonomiansvarlig i styret etter tidligere Økonomiansvarlig Herman har avsluttet sin gang på informatikkstudiet og etter vedtekt §4.6 avsluttes Hermans medlemskap i TD. Dermed fratrer han fra rollen som Økonomiansvarlig. 
Ansvar for denne posten påfaller leder Hauk frem til noe annet bestemmes.

### Arrangement
Fokus har vært på fadderuka. Egen sak.

### Kommunikasjon
Jobber med å få på plass noen til de to åpningene i bedpres-kalenderen. Jobber med to bedrifter som er interessert.

### Nettside
Fortsatt mange issues. Bekk ønsker et "hackathon" eller en kort sprint over en helg i Oslo å jobbe gjennom flest mulig issues.

### Teknisk
Lite nytt.

## Fadderuka
### Oppsummering så langt
Festene har gått som planlagt. Noen overstadig beruset på Pust, ta lærdom til neste fest slik at dette ikke skjer igjen. Vi må være mer klar i kommunikasjonen ut til faddere på hva som dekkes og ikke av TD.

## Økonomi
Gjennomgang av budsjett på driven til styret. Alle går gjennom sine poster etter møtet og ser om noe skal endres, dersom det er aktuelt å endre en eller flere poster, så skal dette tas opp på neste styremøte.

### Kortrutiner
Vi ønsker en løsning for alltid ha full kontroll på hvem som har TD-kortet. Enighet om en løsning der vi finner en måte å føre hvem som har kortet og er ansvarlig til enhver tid. Trolig på driven, der vi fører inn hvem som har kortet og når. I sjeldne tilfeller der det er nødvendig å låne kortet til medlemmer av komité som ikke er medlem i styret, skal den som har kortet føres opp, men også en fra styret som er overordnet ansvarlig.
Hvis kortet har vært hos noen utenfor styret bør koden endres.

## Nestlederpost styret
Etter TDs vedtekter §3.5 har styret mulighet til å supplere seg selv, og styret er innstilt på å omorganisere rollene i styret for å fylle denne posten.
Etter diskusjon i styret fremmes forslag (1): Aslak tar over posten som nestleder i TD, og forlater Kommunikasjonsansvarlig-posten.
Styret stemmer over forslag 1, Aslak avstår fra å stemme, forslag 1 vedtas enstemmig av resterende medlemmer av styret.
Aslak trer inn i ny rolle med umiddelbar virkning. Aslak skal ta ansvar for allerede påbegynte saker fra det forrige styreverv.
Som følge er en rolle som Kommunikasjonsansvarlig i styret ledig. Etter vedtekt §4.1 og §4.2.6 kan denne rollen ha en eller to medlemmer. Styret er i utgangspunktet innstilt på å få inn ett nytt medlem i denne rollen for å øke størrelsen på styret, og dermed ha mere arbeidskraft internt i styret, men dette vedtas ikke endelig av styret, og styret må ta stilling til dette på nytt ved et senere tidspunkt.

## Økonomipost styret
Styret er ikke innstilt på flere interne omrokkeringer. Hauk tar midlertidlig ansvar for økonomi, med assistanse fra resten av styret.
Styret er innstilt på at det skal avholdes ekstraordinært årsmøte for å fylle denne rollen, og styret vedtar at denne rollen skal lyses ut og på årsmøtet tas det stilling og avstemming til hvem som skal tre inn i styret og rollen etter vedtekt §3.5.

## Lager
Vi ønsker en bedre løsning enn det som er for øyeblikket. Ole ser på muligheten til å gi alle styremedlemmer tilgang til NT-lageret. 
Leie av oppbevaringslager diskuteres, men blir ikke vedtatt.

## Bilavtale
Ask har tatt kontakt med tilbyder av leiebil for å samle informasjon om vilkår og pris.
Avis har gitt en indikasjon om mulighet for leiebil i 24 timer for 1000kr, Keyvan sjekker opp om dette kan avtalefestes.

## Stillingsutlysninger på nettsiden
Mangel på rutine her for øyeblikket. 
Styret er enig om at det skal settes en gitt periode en utlysning skal være oppe. På utlysninger med søknadsfrist, så skal disse fjernes når fristen er gått ut. På utlysninger med løpende opptak, foreslås 3 måneder, men vi sjekker hvordan Abakus praktiserer dette før vi vedtar noe.

## Kontrakt
Sera foreslår at det skal utarbeides en bindende kontrakt å bruke ved bedriftspresentasjoner. Ønskelig å få dette klart slik at det kan brukes på alle presentasjoner neste semester.

## Fagkomitee
Hauk foreslår å stifte en ny komitee med ansvar for faglige arrangement. Dette for å forbedre et mangelfullt faglig tilbud fra TD.
Styret stiller seg positiv til forslaget om å utarbeide et forslag om vedtektsendring for å få en ny rolle i styret som faglig ansvarlig og dermed øke størrelsen på styret til 10.

## Rekruttering til komiteer
Noen komiteer er for få eller ingen. Vi trenger en plan for rekruttering. Instagram-post for hver komité, melding i IFI serveren på Discord , og selge inn og aktivt rekruttere de vi tror kan ha lyst å bli med.

## Neste møte
30. august blir neste møte.

## Annet
Julebord - Ask og Keyvan begynner planlegging.

### NEON-fest hendelse
Sak mellom fadder på en faddergruppe og en annen faddergruppe. Virker som en intern "beef" som har gått litt over styr. 
Styret innhenter informasjon fra de involverte, og vurderer konsekvenser etter vedtekt §5.1.

