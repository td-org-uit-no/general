# Referat møte 30. august 2023
## Tid: 2023-08-30 16:16

## Tilstede
[x]Hauk Storjord - [x]Aslak Vik Sørvik - [x]Sera Elstad - [x]Ole Tytlandsvik - [x]Keyvan Sadeghi - []Ask Thomassen - [x]Jørgen Bårli

## Agenda
* Status
* Fravær Hauk 4-8. sept
* Neonfest-saken
* Vedtekter
* Fadderuka mini-retro
* Fagkom
* Ekstraordinært årsmøte
* Neste møte
* Annet

## Status

### Økonomi
Kjapp gjennomgang av Fiken, slik at alle i styret kan bidra på økonomi-posten inntil videre.
HSP - faktura sendes til Bekk innen i morgen av Hauk.
Hauk fikser søknad til NT-SU for driftsstøtte innen fristen 15. september.

### Arrangement
Påbegynt planlegging til Halloween fest.
Julebord skal også begynne å planlegges innen kort tid.

### Kommunikasjon
Nesten spikret bedrifter til presentasjon de to ledige ukene 38 og 39.
Aslak og Sera fra styret har vært på besøk hos KPMG i sentrum for planlegging av bedriftspresentasjon. Agenda for presentasjonen omtrent spikret.
KPMG fremmet ønske om stå på stand på skolen - vi ser på muligheten til dette. Vi ser også på muligheten til å opprette dette som et fast tilbud i sammenheng med bedriftspresentasjoner, mot et ekstra honorar.

### Nettside
Lite nytt.
Vi trenger å rekruttere flere, nå er Ole alene med å jobbe på nettsiden.

### Teknisk
Lite nytt.

## Fravær Hauk 4-8. sept
Hauk skal inn i Heimevernet i perioden 4-8 september. Er vanskelig å nå i denne perioden, og regnes som fraværende. Nestleder Aslak trer inn som leder i denne perioden.

## Neonfest-saken
Hauk går gjennom saken for styret. 
Hauk og Aslak har snakket med den ene parten involvert som det kan være aktuelt med sanksjoner mot og fått deres forklaring.
Disse fadderne er midlertidlig utestengt fra eventuelle verv i TD og TDs komiteer frem til endelig beslutning er tatt av styret angående konsekvens.
Styret ser viktigheten av å gi en straff som er mulig å håndheve.
Ettersom vi ikke har hatt en slik sak tidligere ser styret meget seriøst på oppgaven av å bestemme eventuell straff, da dette skaper en presedens om det skulle oppstå slike hendelser senere.
Styret ser også viktigheten i å få vedtekter som regulerer etikk og oppførsel for vanlige medlemmer, og ikke bare de som innehar verv.
Styret er også innstilt på at fadderunger som er involvert i saken skal tas tak i.
Styret kommer til enighet om straff for de involverte i saken i henhold til vedtekt §5.1 
***Straff skjermes fra offentlig referat, men kommuniseres skriftlig til de det gjelder.***

## Vedtekter
Hauk fremmer forslag (1): om at vedtekter for etikk og oppførsel skal innføres i TD.
Styret stemmer over forslag 1. Forslag 1 vedtas enstemmig av fremmøtte. 
Denne avstemmingen er ikke nok for at det skal innføres, forslag til vedtekter må fremmes på årsmøtet, og stemmes over der. Sera utarbeider forslag til vedtektsendring innen ekstraordinært årsmøte.

## Fadderuka mini-retro
### Forbruk
Vi har holdt oss like under budsjett, men forventer noen kostnader i etterkant, vi ender uansett opp ca på budsjett da alle store poster er betalt. 
Vi fikk rabatt pålydende 2000kr ettersom Storgata Camping de ikke overholdt sin side av avtalen, dette går fra Bekk sitt utlegg, Bekk får dermed rabatten på 2000kr, da denne leien hadde de tatt på seg å dekke på forhånd.

## Forbedringspotensiale
* Neste års budsjett må bli mer grundig utarbeidet der flere poster blir tatt hensyn til.
* Planlegging bør begynne tidligere, gjerne like etter vårsemesteret har startet.
* Det ble for mange fester, vi ønsker flere arrangement der alkohol får en mindre eller ingen rolle.
* Vi ser behov for at det er klarere regler neste fadderuke hva TD dekker av aktiviteter som ikke er i vår regi.
* Det må vedtas en tydeligere struktur for hvem som godkjenner utlegg (for eks en gruppe av Leder, Nestleder og Økonomiansvarlig er eneste som kan godkjenne utlegg, men styret og fadderkomité kan videreføre forespørsler fra faddere til denne gruppen).
* Badstu-leie hos Pust trenger ikke å vare til så sent, i stedet for å leie til klokken 23, holder det trolig til for eksempel 20.
* Vi bør også unngå TD-På-Tapp på badstuen om det leies, flere hadde drukket før badstuen, og ble dermed mer beruset enn ønskelig i en setting der bading er involvert.
* TIL-kamp spandert av TD var et godt forslag, men vi burde vært tidligere ute med dette, og annonsere det bedre så flere kan bli med.
* Tydeligjøre hva det faktisk betyr å være fadder, man har et visst ansvar i denne rollen.
* Flere i styret var også faddere, dette ble vanskelig, spesielt da de med arrangement-ansvar ikke fikk være så mye tilstede med gruppen. Vi anbefaler dermed neste års styre å ikke være fadder samtidig.
* Finne en bedre kommunikasjonskanal enn Discord. Her er ikke alltid navn samsvarende med personens navn, som skaper forvirring. Vi ser også at leserbekreftelser på meldinger er lurt, slik at vi vet som har fått med seg viktig informasjon. Messenger ses på som et godt alternativ.

### Tilbakemelding fra medlemmer utenfor styret
* Noen medlemmer synes det var merkelig med fest med ODO og forsto ikke hvorfor vi hadde fest med en annen linjeforening. Styret kjenner seg ikke igjen, og synes fester på kryss av linjer kan av og til være bra for å knytte nye bekjentskap.
* Ønske om flere alkoholfrie arrangement.
* Heidis festen var suksess og kjempepopulær, bør gjentas.

### Ting styret var fornøyde med
* TD-dagen med leie av lokale med minigolf, quiz, karaoke og mingling med Bekk var et veldig godt arrangement, der det var en festlig setting, men alkohol sto mindre i fokus, og aktivitetene var viktigere for mange.
* Pust-festen gikk veldig bra, fikk samlet stor andel av nye studenter og faddere til en morsom kveld.
* Jentekveld i regi av JeNTeFak, hadde veldig godt oppmøte, og var populært blant jentene som er i mindretall på studiet, anbefales å videreføres.

## Fagkom
Vedtekstforslag om å legge til et nytt styreverv som fagkom-leder (tittel ikke bestemt, trolig faglig ansvarlig e.l.) Enstemmig vedtatt av alle tilstede.

## Ekstraordinært årsmøte
* Lyses trolig ut Kommunikasjonsansvarlig-stilling.
* Lyses ut Økonomiansvarlig-stilling.
* Lyses ut faglig ansvarlig-stilling (navnet kan endres) om vedtektsforslag vedtas.

### Når
Helst så fort som mulig da innkalling må komme senest 2 uker før møtet. Tentativ dato 18. september.

### Ting som må ordnes før møtet
* Anonym stemmeløsning - Slido eller Strawpoll, Aslak Fikser
* Lage innkalling
* Innkalling på nettside (annonsere møtet flere steder, både fysisk og digitalt) 
* Mat etter møtet

## Neste møte
13. september klokken 16:16.

## Annet
Forslag til programmeringskonkurranse for universitetstudenter med for eks pizza eller annet.
Dato: lørdag 7. oktober.
Kattis har laget oppgavene.
Sera ser på muligheten til å arrangere dette sammen med Bekk.
Jørgen tar hovedansvar for dette.

## ToDos
* Møteinnkalling - Hauk
* Vedtektsforslag - Sera
* Avstemmingsløsning - Aslak
* Booking av rom - Sera
* Mat - Keyvan
